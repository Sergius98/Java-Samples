# proc-planner
Завдання на виконання роботи

1. Написати програму, що моделює послідовність обслуговування
процесів, які знаходяться у черзі готових до виконання, за певним алгоритмом
планування (перелік варіантів представлений нижче).

Вхідні дані (студент задає самостійно з урахуванням особливостей
заданого алгоритму):
- послідовність процесів, які надходять до черги готових процесів;
- час надходження процесів до черги;
- очікуваний час виконання;
- пріоритет процесів та/або інщі додаткові дані, що необхідні для
- реалізації алгоритму планування згідно завдання.

Програма повинна обчислювати:
- час початку виконання для кожного процесу;
- час завершення для кожного процесу;
- час затримки (очікування) в черзі для кожного процесу;
- повний час виконання (з урахуванням затримки) для кожного процесу;
- середній час очікування процесів у черзі;
- середній повний час виконання процесів (з урахуванням затримки);
- інші результати, необхідні для оцінки алгоритму планування.

2. Зробити візуалізацію роботи програми у часі (на різних наборах
вхідних даних, що ілюструють особливості алгоритму), а також представити
кінцеві результати роботи на екрані у вигляді таблиці (як, наприклад, у табл.
1.5), діаграми, графіку, малюнку тощо.

(No процесу; Час надходження t1; Очікуваний час виконання t2; Час початку виконання t3; Час завершення t4; Час затримки t5; Повний час виконання t6;

3. Проаналізувати та пояснити отримані результати. Надати висновки щодо алгоритму планування за результатами роботи.

Варіанти завдання

13. Черги із зворотним зв'язком:
1) черга 1 – алгоритм RR (t кванта дорівнює, наприклад, 50 мс)
2) черга 2 – алгоритм RR (t кванта дорівнює, наприклад, 100 мс)
3) черга 3 – алгоритм SRTF

Short theory:

1. Черги із зворотним зв'язком

Черг такого типу може бути більш ніж дві, і процеси можуть
переміщуватися між ними. Перехід між чергами називають зворотнім зв'язком.
Визначення стратегії планування з багатьма чергами і зворотним зв'язком
повинне включати:

- кількість черг;
- стратегію планування для кожної черги;
- спосіб визначення процесу, що переміщується в іншу чергу;
- спосіб визначення черги, в яку повинен бути поміщений новий
- процес (у завданні будемо вважати, що черга вже визначена!).

Уявимо собі, наприклад, стратегію з трьома чергами Q0, Q1 і Q2. Умови наступні:

1) Черга Q0 має вищий пріоритет у порівнянні з іншими (тобто, якщо процес знаходиться в Q0, тоді процеси з решти черг не беруться до уваги).
2) Черга Q1 має вищий пріоритет, ніж Q2.
3) Черга Q0 обслуговується згідно RR алгоритму з квантом 50 мс.
4) Черга Q1 обслуговується згідно RR алгоритму з квантом 100 мс.
5) Черга Q2 обслуговується згідно FCFS алгоритму.
6) Новий процес надходить в Q0.
7) Якщо процес з черги Q0 не завершується після надання йому кванта часу (50 мс), він витісняється і передається в чергу Q1.
8) Якщо процес з черги Q1 не завершується після надання йому кванта часу (100 мс), він витісняється і передається в чергу Q2 і звідти передається на виконання.
9) Не можна повернутися в чергу з вищим пріоритетом.

2. RR (Round Robin) – кругове (карусельне) планування

За цією стратегією, кожен процес почергово отримує у використання невеликий проміжок (квант) процесорного часу. Звичайно, він складає близько 100 мс. Таким чином, процеси не повинні чекати на свій квант довше, ніж довжина кванту, що помножена на кількість наявних у системі процесів. Оскільки для виконання може бути не досить одного кванту, далі процеси почергово знову отримуватимуть по кванту і т.д. до їх завершення.

3. SRTF (Shortest Remaining Time First) – першим виконується процес з найкоротшим часом виконання, що залишився)

Так іноді називають версію SJF з витіснянням. Першою ініціюється процес, який має найкоротший час, що залишився для його виконання. Звичайно, в цій стратегії рішення планувальника ухвалюються в час завершення процесу, що займав процесор. Однак, це також здійснюється, коли надходить новий процес. Тому це – витісняльна стратегія. Коли під чаc виконання процесу з'являється інший процес з меншим очікуваним часом виконання, що залишився, поточний виконуваний процес витісняється, і замість нього обирається на виконання процес, що надійшов.
